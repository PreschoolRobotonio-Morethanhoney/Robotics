# More than honey

ΘΕΜΑ: 
Διασφάλιση της ανθεκτικότητας του οικοσυστήματος: Προστασία του φυσικού περιβάλλοντος, των οικοσυστημάτων του και των ροών του οικοσυστήματος.

Α. ΣΥΝΤΟΜΗ ΠΕΡΙΓΡΑΦΗ ΕΡΓΟΥ
Η προσπάθεια για την επιβράδυνση και τελικά την αναστροφή της αστικής κλιματικής μεταβολής με στόχο τόσο την αύξηση του αστικού πρασίνου όσο τη διάσωση του πολύτιμου εντόμου (μέλισσα) το οποίο θεωρείται καθοριστικής σημασίας ακόμη και για την επιβίωση της ίδιας της ανθρωπότητας.


Β. ΣΤΟΧΟΙ
Στόχοι: 
	1.θα ανακαλύψουν την σπουδαιότητα της διάσωσης της μέλισσας, αφού ο παγκόσμιος πληθυσμός των μελισσών εξακολουθεί δυστυχώς να συρρικνώνεται. 
        2.Θα διδαχθούν για τους 17 παγκόσμιους στόχους Βιώσιμης Ανάπτυξης του Ο.Η.Ε και για την έννοια της βιωσιμότητας.
	3.Θα αναγνωρίσουν τα είδη των φωτοβολταϊκών στοιχείων.
	4.Θα περιγράφουν τον τρόπο λειτουργίας τους.
	5.Θα μάθουν τα πλεονεκτήματα και τα μειονεκτήματα του συστήματος.
        6.Θα συλλέξουν πληροφορίες, θα προτείνουν λύσεις και  θα τις εφαρμόσουν.
        7.Θα συνεργαστούν ομαδικά.
	8.Θα δημιουργήσουν καινούργια οικοσυστήματα σημαντικά για την επικονίαση και γενικά για την διατήρηση της φυτικής βιοποικιλότητας του πλανήτη. 
	9.Θα δημιουργήσουν ειδικά διαμορφωμένους χώρους για την παραγωγή των μελισσών σε συνδυασμό με στύλους φωτοβολταϊκών για παραγωγή ηλεκτρικής ενέργειας.
	10.Θα χρησιμοποιήσουν ψηφιακά εργαλεία.
	11.Θα κωδικοποιήσουν την πορεία και θα προγραμματίσουν το ρομπότ.
        12.Θα αξιολογήσουν τα αποτελέσματά τους.

# Γ. Φάση Α’ / προβληματισμός
Κλιματική αλλαγή:
Τί είναι;	
Πώς μπορούμε να την αποφύγουμε;
Η ατμόσφαιρα συγκρατεί ένα μέρος της ηλιακής ακτινοβολίας που αντανακλά η επιφάνεια της γης. Αυτή η διαδικασία δημιουργεί τις κατάλληλες συνθήκες για την ύπαρξη ζωής στην γη. Οι ανθρώπινες όμως δραστηριότητες όπως οι βιομηχανοποίηση, το εμπόριο και η αστικοποίηση έχουν μετατρέψει αυτή την διαδικασία σε απειλή.
Με αφορμή την πρωτοβουλία της Ολλανδίας (Ουτρέχτη) να δημιουργήσει «φιλόξενες» στάσεις λεωφορείων για τις μέλισσες, και την πρωτοβουλία του σχολείου Quatre Cantons, τα παιδιά αφού μελετήσουν, θα δημιουργήσουν και θα μας ξεναγήσουν με την βοήθεια της beebot σε ένα σχολικό συγκρότημα που θα αποτελεί παράδειγμα για την διαμόρφωση μια σύγχρονης βιώσιμης γειτονιάς. Θα συμβάλλει στην προστασία του φυσικού περιβάλλοντος, των οικοσυστημάτων του και των ροών του οικοσυστήματος. Επιπλέον, θα βελτιώσει το μικρόκλιμα της ευρύτερης περιοχής στην οποία εντάσσεται το σχολείο και θα αυξήσει το αστικό πράσινο. Αποτέλεσμα όλων αυτών η επιβράδυνση της κλιματικής αλλαγής και η μείωση της ατμοσφαιρικής ρύπανσης.

# Υλικά για την πίστα:
	1)Bee bot
	2)Πλαστικοποιημένες κάρτες
	3)Χαρτόνια 
	4)Χαρτί του μέτρου
	5)Ρολό κουζίνας
	6)Γκοφρέ 
	7)Γλωσσοπίεστρα
	8)Κίτρινα πομ πομ
	9)Φωτάκια led / Μπαταριοθήκη
	10)Ανακυκλώσιμα υλικά

# Φάση Β’ 
1.Πώς  θα μπορούσαμε να κάνουμε τον κόσμο μας πιο όμορφο και πιο καθαρό, χωρίς  καυσαέριο και ρύπους;  
-Υπάρχουν κάποιες μορφές ενέργειας που ονομάζονται ΑΝΑΝΕΩΣΙΜΕΣ. 
-Τι να σημαίνει άραγε αυτό;  

Ανανεώσιμες ονομάζονται οι πηγές που μας τροφοδοτούν συνεχώς με ενέργεια από τη φύση. Αυτές οι πηγές μπορούν να ανανεώσουν την αποθηκευμένη τους ενέργεια πολύ γρηγορά, γι’ αυτό λέμε ότι είναι ανεξάντλητες, δηλαδή δεν κινδυνεύουν να εξαντληθούν.  
Ποιες άραγε μπορεί να είναι αυτές οι πηγές ενέργειας; Τι υπάρχει στον πλανήτη μας που χωρίς αυτόν δεν θα υπήρχε ζωή; 
Ο ήλιος. Η  ενέργεια λοιπόν που μας χαρίζει ο ήλιος, μπορεί να αξιοποιηθεί από τον άνθρωπο κατευθείαν (πχ για να θερμάνει νερό, να στεγνώσει τα ρούχα, να ξεράνει τις τροφές και πολλά άλλα).  Όμως,  μπορεί και να την αποθηκεύσει για να τη χρησιμοποιήσει αργότερα όταν τη χρειαστεί (πχ ηλιακός θερμοσίφωνας).   
Φωτοβολταικά πάνελ έχουν τοποθετηθεί στην οροφή του σχολείου Quatre Cantons στην πρώην βιομηχανική περιοχή Πομπλενόου και εξυπηρετούν τις ανάγκες 30 σπιτιών στην γύρω περιοχή. Κάθε νοικοκυριό έχει στη διάθεση του 500W δωρεάν, το οποίο καλύπτει περίπου το 25 % του συνόλου της κατανάλωσης.
-Τί είναι ;
Έχουν την ιδιότητα να μετατρέπουν την ηλιακή ενέργεια σε ηλεκτρική ενέργεια. Ένα από τα πιο βασικά μέρη του φωτοβολταϊκού συστήματος είναι τα πάνελ. Το πάνελ είναι ένας συλλέκτης ηλιακής ενέργειας που έχει τη μορφή ενός πλαισίου, συνήθως σε τετράγωνο σχήμα και είναι απαραίτητο για τη διαδικασία μετατροπής της ηλιακής ακτινοβολίας σε ηλεκτρισμό, ενώ τοποθετείται σε οροφές κτιρίων, σε δώματα, αλλά και στο έδαφος. 
1)Εξοικονόμηση ενέργειας
2)Κατασκευή Σχολείου με τοποθετημένα ηλιακά πάνελς στην ταράτσα.
3)Κατασκευή ήλιου.

2.Για να δούμε όμως τι σημαίνει επικονίαση και ποιος είναι ο ρόλος της στη φύση.

Πολλά φυτά εξαρτώνται από τα ζώα για τη μεταφορά της γύρης τους σε άλλα φυτά του ίδιου είδους, ώστε να παραχθούν σπόροι. Τα ζώα που τρέφονται με νέκταρ μεταφέρουν τη γύρη δίχως να το καταλάβουν. Η μεταφορά της γύρης από ένα λουλούδι σε άλλο του ίδιου είδους για να παραχθούν σπόροι ονομάζεται επικονίαση και τα ζώα που συμβάλλουν στη μεταφορά επικονιαστές.
Ένα τέτοιο παράδειγμα συνεργασίας είναι οι μέλισσες και τα λουλούδια. Οι μέλισσες πίνουν το νέκταρ των λουλουδιών. Το νέκταρ είναι το γλυκό υγρό στο κεντρικό τμήμα του λουλουδιού. Τα λουλούδια παράγουν και γύρη προκειμένου να δημιουργήσουν σπόρους. Τα λουλούδια χρειάζονται τις  μέλισσες για να μεταφέρουν τη γύρη τους σε άλλα λουλούδια. Αν η γύρη δεν μεταφερθεί, τα λουλούδια δεν θα μπορούν να παράγουν σπόρους. Η μέλισσα καθίζει στο λουλούδι, για να πιει το νέκταρ. Καθώς όμως πίνει, η γύρη κολλάει στο σώμα της και εκείνη τη μεταφέρει στο επόμενο λουλούδι. Έτσι, και η μέλισσα τρέφεται και το λουλούδι καταφέρνει να μεταφέρει τη γύρη του σε άλλο λουλούδι για να πολλαπλασιαστεί.
Σημαντικοί επικονιαστές είναι και τα κολιμπρί, από τα μικρότερα πουλιά στον κόσμο. Επικονιαστές είναι και οι νυχτερίδες. Πετούν τη νύχτα και βρίσκουν τα λουλούδια με την όσφρησή τους. Τα φυτά λοιπόν που επικονιάζουν οι νυχτερίδες ανοίγουν τα άνθη τους τη νύχτα. Αυτά τα φυτά έχουν φωτεινά χρώματα, όπως λευκό ή κίτρινο και έτσι φαίνονται στο σκοτάδι.

Αφορμή: 
Στην Ουτρέχτη (Ολλανδία) δημιούργησαν στέγες πράσινου στις 316 στάσεις λεωφορείων, τις οποίες εξόπλισαν με φωτισμό LED και παγκάκια από μπαμπού. Πάνω από το 50% των 358 ειδών μέλισσας στην Ολλανδία κινδυνεύουν. Στις πράσινες στέγες των στάσεων έχουν φυτέψει φυτά του γένους σέδου, τα οποία δεν χρειάζονται μεγάλη φροντίδα, αλλά προσελκύουν τις μέλισσες. Επιπλέον, οι στέγες των στάσεων κατακρατούν πια, βρόχινο νερό και σωματίδια σκόνης.
1)Μαθαίνω για την μέλισσα
2)Παιχνίδι/ Γνωριμία με την beebot 
3)Κατασκευή λουλουδιών/ μέλισσας/ μελισσιών
	
3. Παροχή ενέργειας στην γειτονιά  μέσω ηλιακών πάνελ.
1)Κατασκευή Σπιτιών
2)Ηλεκτρικό κύκλωμα (Μπαταριοθήκη, μπαταρία χάπι, φωτάκια led) 

# Φάση Γ’ ΥΛΟΠΟΙΗΣΗ 
Με αφορμή την πρωτοβουλία της Ολλανδίας (Ουτρέχτη) να δημιουργήσει «φιλόξενες» στάσεις λεωφορείων για τις μέλισσες, και την πρωτοβουλία του σχολείου Quatre Cantons, τα παιδιά αφού μελετήσουν θα δημιουργήσουν και θα μας ξεναγήσουν με την βοήθεια της beebot σε ένα σχολικό συγκρότημα που θα αποτελεί παράδειγμα για την διαμόρφωση μια σύγχρονης βιώσιμης γειτονιάς. Θα συμβάλλει στην προστασία του φυσικού περιβάλλοντος, των οικοσυστημάτων του και των ροών του οικοσυστήματος. Επιπλέον, θα βελτιώσει το μικρόκλιμα της ευρύτερης περιοχής στην οποία εντάσσεται το σχολείο και θα αυξήσει το αστικό πράσινο. Αποτέλεσμα όλων αυτών η επιβράδυνση της κλιματικής αλλαγής και η μείωση της ατμοσφαιρικής ρύπανσης.

1η Στάση  Κτίριο σχολείου στην ταράτσα του οποίου υπάρχουν φωτοβολταϊκά πάνελ (solar panels) 
2η Στάση  Ειδικά διαμορφωμένος χώρος με πλέγμα (περιμετρικά) – Επικονίαση (Plants and Pollinators)
3η Στάση  Γειτονιά-Παροχή ενέργειας για τις ανάγκες των σπιτιών στην γύρω περιοχή- Εξοικονόμηση Ενέργειας (Κατασκευή Σπιτιών με led).



